**4.1.1 OPĆE TEHNIČKE SPECIFIKACIJE**

4.1.1.1 Programska oprema mora omogućiti razvoj svih elemenata GIS okruženja.

4.1.1.2 Programska oprema je namijenjena radu u MS Windows, Android i iOS okruženju, a podaci se moraju pohranjivati u relacijskoj bazi podataka.

4.1.1.3 Kompletno sučelje je na hrvatskom jeziku.

4.1.1.4 Programska oprema ima upute za korištenje koje su napisane na hrvatskom jeziku.

4.1.1.5 Ponuđena programska oprema omogućuje da GIS administrator samostalno korisnicima dodjeljuje mogućnost unosa i/ili izmjene podataka, vršenja raznih analiza kao što su npr. dužina mreže, starost cijevi ili broj priključaka na odabranom području ili mogućnost samo pregledavanja odnosa pristupa podacima.

4.1.1.6 Postoji servis koji brine za centralni eksport podataka u druge formate (npr. dxf, shape, xml, WMS, WFS,…) koje konstantno održava na serveru i omogućava posredovanje podataka o vodoopskrbi na tehnička radna mjesta koja nisu korisnik ponuđene programske opreme ili vanjskim korisnicima.

4.1.1.7 Za evidentiranje prostornih podataka koristi se HTRS96/TM koordinatni sustav. Ponuditelj mora sve podatke za 60 km kanalizacijske mreže trenutno arhivirane u HDKS transformirati u HTRS96 koordinatni sustav bez gubitka koordinatne točnosti (7 parametarska Helmertova transformacija uključujući i distorziju)

**4.1.2 UPOTREBA PODATAKA U RAČUNALNOJ MREŽI**

4.1.2.1 Manipulacije iscrtavanjem obuhvaćaju promjenu vidljivosti određenog sloja, određivanje redoslijeda iscrtavanja, određivanje maksimalnog i minimalnog mjerila unutar kojeg je sadržaj sloja vidljiv.

4.1.2.2 Mogućnost izbora načina iscrtavanja svakog sloja (simboli).

4.1.2.3 Mogućnost iscrtavanja s obzirom na atributni opis (npr. iscrtavanje po materijalima).

4.1.2.4 Za numeričke atribute mogućnost iscrtavanja s proizvoljnim brojem kategorija. Svakoj kategoriji moguće je odrediti granične vrijednosti te simbol.

4.1.2.5 Kao podloge mogu se koristiti svi poznati tipovi rasterskih (skenirane geodetske karte, ortofoto snimci, satelitske mape vodećih svjetskih proizvođača, svi DGU GIS podaci…) i vektorskih (DXF, Shape,...) formata, koji se automatski prilagođavaju prostoru koji se analizira.

4.1.2.6 Pozicioniranje po općini, naselju, ulici, adresi, katastarskoj čestici, po identifikacijskim brojevima i nazivima elemenata sustava odvodnje i vodoopskrbe.

4.1.2.7 Za pozicioniranje se moraju moći koristiti postojeći GIS podaci, tj. ne smije doći do dupliciranja podataka. Postojeći GIS podaci su u tekstualnom obliku (npr.csv format) obuhvaćaju cca 40km mreže te se nalaze kod Naručitelja i sadrže slijedeće podatke: koordinate lomnih točaka kanalizacijskih cijevi, vrstu cijevi, profil, koordinate okana, visine točaka (djelomično), tip sustava, godinu izgradnje.

4.1.2.8 Korisniku je omogućen pregled svih koordinatnih, geodetskih te atributnih podataka vezanih uz sustav odvodnje i vodoopskrbe.

4.1.2.9 Mogućnost pregleda panoramskih fotografija 360° uz mogućnost da se okretanjem i pomicanjem vizure na fotografiji okreće i smjer pogleda na mapi (sinkronizacija fotografije i mape).

4.1.2.10 U programskoj opremi moguće je dodavanje i pregledavanje podataka prostornih slojeva koji se dobivaju od drugih tvrtki na istom području (energetski kablovi, telefonija,...).

4.1.2.11 Omogućeno je točno mjerenje udaljenosti i površina.

4.1.2.12 Moguća je atributna selekcija (SQL upitima).

4.1.2.13 Omogućena je selekcija pomoću točaka linija i poligona (npr. selekcija svih hidranata unutar nacrtanog poligona).

4.1.2.14 Za selekciju je moguće koristiti i ostale prostorne slojeve (npr. moguća je selekcija parcela sa selekcioniranim trasama cjevovoda).

4.1.2.15 Sve tipove selekcije moguće je kombinirati u bilo kojem redoslijedu.

4.1.2.16 Statistika je moguća na osnovi neograničenog broja atributa (npr. u jednom koraku moguće je izračunati kolika je dužina kanalizacijskih cijevi u nekom naselju s obzirom na materijal, profil i starost cjevovoda).

4.1.2.17 Podaci koji će nastajati programskom opremom koja je predmet ove nabave moraju se moći koristiti u statističkim analizama paralelno s postojećim podacima informacijskog sustava bez obzira na kompleksnost analize.

4.1.2.18 U prostoru je moguće crtati točke, linije, poligone, proizvoljne simbologije (izbor simbola, veličine, debljine linije, boje...).

4.1.2.19 Omogućeno je pisanje tekstova proizvoljnim fontom, nagibom, veličinom, bojom...

4.1.2.20 Crtež je prije ispisa moguće opremiti s podacima koji se nalaze u atributnom opisu (npr. materijal, profil cjevovoda) te dodati legendu karte.

4.1.2.21 Iscrtavanje je moguće na velike formate papira npr. A0.

4.1.2.22 Podatke o sustavu odvodnje (cijevi, objekti i oprema) moguće je zajedno s atributnim opisom eksportirati u DXF, SHP i XML datoteke. Treba biti omogućena selekcija željenog područja kao i mogućnost odabiranja pojedinih atributa koje želimo eksportirati.

4.1.2.23 Omogućena implementacija postojećeg, raspoloživog digitalnog modela terena i prilagodba za upotrebu u GIS okruženju sustava odvodnje.

4.1.2.24 Omogućen prikaz kota terena na bilo kojoj poziciji (interpolacijom kote iz susjednih poznatih visinskih podataka)

**4.1.3 CRTANJE I ANALIZA UZDUŽNOG PROFILA**

4.1.3.1 Neograničenim odabirom entiteta susjednih vodova omogućiti iscrtavanje uzdužnog profila.

4.1.3.2 Mjerilo iscrtavanja, tj. deformaciju iscrtavanja moguće je definirati odabirom mjerila dužina i visina.

4.1.3.3 Postoji veza između odgovarajućih elementa sustava na mapi (tlocrtu) te uzdužnom profilu (odabirom okna u tlocrtu odabire seokno u uzdužnom profilu) i obratno.

4.1.3.4 Za svaki objekt moguće je dobiti kotu terena, kotu dna i dubinu, te kote terena i nivelete za sve lomne točke na cjevovodu.

4.1.3.5 Za svaki cjevovod moguće je dobiti informaciju o dužini, materijalu, profilu te nagibu voda.

4.1.3.6 Eventualni nedostaci u visinskom opisu uzdužnog profila, podaci koji nedostaju, automatski se interpoliraju iz susjednih postojećih vrijednosti, tako da je uzdužni profil uvijek korektno iscrtan (linije ne skaču na nulu ako vrijednost ne postoji). Takve interpolirane vrijednosti se na uzdužnom profilu posebno označavaju kako bi se razlikovale od stvarno izmjerenih.

4.1.3.7 Podatke uzdužnog profila moguće je eksportirati u DXF format, A4 visine i neograničene dužine sa kompletnim visinskim i drugim opisom primjerenim tipičnim grafičkim prilozima uzdužnog profila u projektima kanalizacije ili vodovoda.

4.1.3.8 Omogućiti iscrtavanje linije terena iz podataka digitalnog modela terena na uzdužnom profilu za odabranu trasu postojeće infrastrukture ili bilo koje planirane trase po želji korisnika.

4.1.3.9 Na uzdužnom profilu moguće je interpolirati nova čvorišta iscrtavanjem presječne linije cjevovoda u tlocrtu. Takav novo dodani čvor moguće je visinski opisati.

**4.1.4 PREGLED PODATAKA KRAJNJIH KORISNIKA**

4.1.4.1 Iscrtavanje vodova, objekata i opreme omogućeno je proizvoljnim unaprijed definiranim simbolima (setovi simbola koji se koriste i u pregledniku za zahtjevne korisnike).

4.1.4.2 Moguć je odabir vidljivosti svakog sloja

4.1.4.3 Mogućnost odmjeravanja udaljenosti i površina.

4.1.4.4 Mogućnost korištenja svih podloga uključenih u informacijski sustav.

4.1.4.5 Mogućnost iscrtavanja u proizvoljnom mjerilu.

4.1.4.6 Mogućnost pozicioniranja po adresi (općina, ulica, naselje, kućni broj), katastarskoj čestici, vodovodnoj ili kanalizacijskoj opremi i objektima.

4.1.4.7 Podaci su dostupni i na Android i iOS operativnim sustavima. U tom primjeru korisničko sučelje mora se automatski prilagođavati veličini ekrana tablet računala i mobitela.

4.1.4.8 Mogućnost pregledavanja trenutno postojećih GIS podataka vodoopskrbe zajedno s podacima iz ovog projekta u istom okruženju. Radi se o podacima u shp formatu za cca 1500 km vodovodne mreže koji se nalaze kod Naručitelja.

**4.1.5 MOBILNA APLIKACIJA ZA RAD NA TERENU**

4.1.5.1 Aplikacija mora biti razvijena u okruženju za mobilne uređaje i mora omogućavati rad na lokacijama sa i bez dostupa do interneta (tzv. „offline&quot; i „online&quot; način rada).

4.1.5.2 Korisničko sučelje mora sadržavati sve slojeve sustava odvodnje i postojeće slojeve sustava vodoopskrbe, podatke o potrošačima iz poslovnog informacijskog sustava te pripadajuće rasterske i vektorske podloge. Sustav vodoopskrbe sadrži sve podatke bitne za funkcionalnost sustava kao što su profil, materijal, nadmorska visina itd. Poslovni informacijski sustav sadrži podatke o mjernom mjestu, šifri kupca,adresi itd. Svi navedeni podaci trebaju za potrebe „offline&quot; načina rada biti pohranjeni u memoriji uređaja. Pokretanjem aplikacije u „online&quot; načinu rada, svi navedeni podaci se osvježavaju se s GIS servera.

4.1.5.3 U slučaju „online&quot; načina rada, prikupljeni podaci se trenutno pohranjuju na GIS server. Prilikom prekida internet veze, podaci se spremaju u memoriju mobilnog uređaja te nakon ponovnog uspostavljanja internet veze, podaci se automatski šalju na server i upisuju u bazu korisnika. Prikupljani podaci su vidljivi u realnom vremenu.

**4.1.6 POVEZIVANJE TEHNIČKOG (TIS) i POSLOVNOG (PIS) INFORMACIJSKOG SUSTAVA**

4.1.6.1 U rješenje je uključena funkcionalnost vođenja vlastitog prostornog sloja adresa.

4.1.6.2 Za svaki objekt moguće je evidentirati njegov status korištenja usluge vodoopskrbe i odvodnje kako bi se stvorili preduvjeti za traženje eventualnih ilegalnih priključenja, npr. evidencijom statusa vide se objekti koji ne koriste uslugu vodopskrbe i/ili odvodnje.

4.1.6.3 U ovoj evidenciji mogu se voditi i ostale lokacije korisnika usluga vodoopskrbe ili odvodnje, a koje nisu direktno vezane uz službenu adresu (npr. poljoprivredni priključak, fontana …)

4.1.6.4 Kod povremenog preuzimanja svježih podataka iz službene evidencije adresa radi usklađivanja vlastite evidencije adresa sa službenom, omogućena je automatizacija tog procesa.

4.1.6.5 Tehnički informacijski sustav ima mogućnost eksporta podataka o potrošačima iz poslovnog informacijskog sustava. To su podaci koje održava PIS (poslovni informacijski sustav), a tehnički informacijski sustav smješta potrošače u prostor te omogućava korištenje i analiziranje podataka iz PIS u GIS okruženju. Osvježavanje podataka iz PIS treba biti minimalno jednom dnevno (noću).

4.1.6.6 Standard eksporta podataka iz PIS definirat će se u dogovoru s Isporučiteljem te će na taj način Naručitelj pripremiti podatke o potrošačima koji će se koristiti u GIS okruženju.

4.1.6.7 Veza potrošača vrši se na prostornu lokaciju adrese, ali i na lokaciju spoja na sustav odvodnje, odnosno sustav vodoopskrbe, kao što je npr. priključno okno. Naručitelj posjeduje geodetske snimke priključnih okana.

4.1.6.8 GIS programska oprema s prostornom Info naredbom može prikazati sve podatke o korisnicima (ime, adresa, potrošnja, usluga, vodomjer…) koji su obuhvaćeni eksportom iz PIS-a po predviđenom standardu i prikazuje ih u GIS okruženju.

4.1.6.9 U prostoru je moguća vizualizacija podataka iz poslovnog informacijskog sustava (iscrtavanje po atributima), neovisno o tome gdje se podatak nalazi u podatkovnoj bazi.

4.1.6.10 U prostoru su moguće selekcije i statistike podataka iz poslovnog informacijskog sustava.

**4.1.7 ODRŽAVANJE PROSTORNO - ATRIBUTNE BAZE PODATAKA SUSTAVA ODVODNJE OTPADNIH VODA**

4.1.7.1 Sastavni dio programske opreme je standard geodetskog snimka, tj. pisano upute o postupku snimanja kanalizacijske mreže, pripadajuće opreme i pratećih objekata.

4.1.7.2 Geodetski snimak se programskoj opremi posreduje u digitalnom (ASCII i DXF) formatu, a prikupljeni podaci (3D koordinatni opis) se automatski upisuju u predviđene prostorne slojeve.

4.1.7.3 Prostorni GIS slojevi su strukturirani tako da omogućuju kvalitetan opis sustava odvodnje (od kanala, retencija, preljeva, izljeva, precrpnih stanica, kontrolnih okana, do sve opreme tlačnih vodova).

4.1.7.4 Na raspolaganju je grafički editor poduprt Snap-om (lovcem za točno crtanje i spajanje željenih elementa). Unos je moguć, pored koordinatnog, i s upisivanjem relativnih koordinata te odmjeravanjem od objekata.

4.1.7.5 Visinski opis kanalske mreže je cjelovit (3D) s kotom nivelete, terena i dubinama, kaskadama.

4.1.7.6 Standardiziran je atributni opis za svaki sloj tako da sadrži sve potrebne tehničke podatke, tj. atributni unos temelji se na unaprijed definiranim listama (katalozi opreme).

4.1.7.7 Liste, tj. kataloge za atributni opis moguće je unaprijed pripremiti te kasnije održavati od strane stručne osobe. Operater kod unosa podataka u GIS ima pripremljene sve kataloge.

4.1.7.8 Korektnost unosa vrši se kontrolama, nadzor kvalitete, tj. valjanost podataka je preduvjet za njihovo pohranjivanje u GIS bazi.

4.1.7.9 Korisniku stoje na raspolaganju kontrole koje traže topološke greške unosa podataka, tj. traže odstupanja od pravila kojima se definiraju odnosi između kanala, opreme i objekata.

4.1.7.10 Nivo kontrola koje stoje korisniku na raspolaganju moraju omogućiti pravilan rad ostalih predviđenih funkcionalnosti (npr. pri crtanju uzdužnog profila, pri automatskom stvaranju hidrauličkog modela uz pomoć eksporta podataka iz GIS-a, pri evidenciji nedostataka iz optičke kontrole kanala i okana (CCTV), pri evidenciji problema vodonepropusnosti i dr.)

4.1.7.11 Omogućiti geodetsko snimanje sustava odvodnje i unosa podataka na terenu u mobilnom okruženju (mobilnoj aplikaciji) na lokacijama sa i bez dostupa do interneta. Mobilna aplikacija mora biti poveziva s GPS antenom.

4.1.7.12 Geodetsko snimanje i unos podataka na terenu mora biti omogućeno na način da djelatnik unutar mobilne aplikacije može izvršiti unos podataka. Nakon završetka terenskih radova, a prije pohrane tih podataka na server, mora se izvršiti kontrola istih.

4.1.7.13 Za rad na terenu, u mobilnoj aplikaciji, prilikom evidentiranja kontrolnih okana, djelatniku omogućiti pridruživanje pripadajućih priključenih Potrošača iz Poslovnog sistema (baze potrošača) na način da se omogući prikaz prethodno povezanih potrošača u GIS-u na određenoj adresi u odabranom radijusu, ili pretraživanjem šifre korisnika ili šifre vodomjera, ili pretraživanjem imena i prezimena te adrese korisnika te skeniranjem barkoda vodomjera.

4.1.7.14 Omogućiti prethodno definiranje grupe Potrošača koji će biti vidljivi na određenom mobilnom uređaju, odnosno za određenog djelatnika, npr. prema broju popisne knjige, naselju i drugim kriterijima.

**4.1.8 EVIDENCIJA PROBLEMA I KVAROVA NA SUSTAVU ODVODNJE**

4.1.8.1 Mogućnost prijave akutnih problema uočenih na sustavu odvodnje, kako od strane građana, tako i od djelatnika komunalnog društva.

4.1.8.2 U cilju dijagnostike uzroka problema po potrebi se otvaraju izvanredni radni nalozi za Evidenciju problema strukturalne stabilnosti (optička inspekcija), Evidenciju problema vodoneprospusnosti ili se u Evidenciji problema funkcionalnosti evidentira neki „kronični&quot; problem sustava odvodnje.

4.1.8.3 Evidentiraju se svi radovi na otklanjanju prijavljenih problema.

4.1.8.4 Unos podataka o lokaciji problema, sa svim podacima do načina otklanjanja istih moguće je izvršiti i na terenu u mobilnom okruženju (mobilnoj aplikaciji). Unos podataka mora biti omogućen i na lokacijama na kojima nema dostupa do interneta. Djelatniku koji je zadužen za aktivnosti na otklanjanju problema treba poslati obavijest (notifikaciju) na mobilni uređaj u trenutku dodjeljivanja zaduženja.

**4.1.9 EVIDENCIJA I OBRADA REZULTATA OPTIČKE INSPEKCIJE KANALA (CCTV)**

4.1.9.1 Programska oprema ima plan u koji se unose termini inspekcije za pojedine sekcije kanala i objekte. Na temelju plana izrađuju se radni nalozi za redovne inspekcije.

4.1.9.2 Radni nalog može se otvoriti i za izvanredne inspekcije vezane uz prijavu problema.

4.1.9.3 Radni nalog ima grafički prilog na kojem su numerirani svi mogući silasci pogodni za inspekciju odabranih kanala s ucrtanim kaskadama i karakteristikama kanala.

4.1.9.4 Radni nalog ima obrazac na kojem se upisuju podaci o realnim odsječcima testiranja i podaci potrebni da se napravi veza prema mediju na kojem se čuvaju snimci, kao i prema konkretnom snimku.

4.1.9.5 Za opis stanja kanala koristi se norma HRN EN 13508-2:2011 ili norma EN 13508-2:2003+A1:2011 ili jednakovrijedna norma.

4.1.9.6 Postoje točkasti tipovi stanja kanala te linijski s definiranim stacionažama početka i kraja.

4.1.9.7 Za svako uneseno stanje može se pridružiti slika ili dio video zapisa.

4.1.9.8 Postoji mogućnost sinkronizacije položaja kamere na videosnimka i situacije u GIS okruženju, tj. okruženje omogućuje da se promjenom stacionaže na video snimku, na GIS mapi, tj. na odgovarajućem kanalu miče kursor koji pokazuje položaj kamere. Na taj se način u prostoru evidentira položaj uočenih nedostataka.

4.1.9.9 Cijeli postupak pa time i izvještaj moguće je izraditi za sustav odvodnje koji je već unesen u GIS, ali i za onaj dio koji još ne postoji u GIS-u i koji će se u prostoru definirati kroz ucrtavanje revizijskih okana i ostalih objekata ili uopće neće biti prostorno evidentiran, već će se unositi samo kroz stacionaže pripadajućih objekata.

4.1.9.10 Izvještaj sadrži pored kompletnog atributnog opisa i situacijski prikaz položaja kvarova te print fotografija.

4.1.9.11 Podaci o uočenim nedostacima moraju se moći direktno uvoziti iz izvještaja poznatih proizvođača kamera ili specijalizirane programske opreme za kamere. To podrazumijeva da se u bazu automatski pohranjuju nedostaci zajedno s točnim prikazom položaja kvara na mapi na kanalu te se preuzimaju fotografije povezane uz nedostatak.

4.1.9.12 Moguće je pohraniti sve videosnimke, a dostup do njih je moguć i na klik na željeni kanal u prostoru.

4.1.9.13 Do podataka o stanju kanala moguće je pristupiti kroz prostor direktno, bez korištenja radnih naloga preko kojih se radio unos podataka. Moguće je naknadno izraditi izvještaj o stanju grupe odabranih kanala bez obzira u kojim radnim nalozima se stanje kanala ispitivalo.

4.1.9.14 Riješen je problem evidencije različitog stanja kanala (različiti kodovi stanja) za isti kanal tokom vremena. Moguće je analizirati dinamiku pojave nedostataka tokom vremena.

4.1.9.15 Omogućiti da se sukladno preporuci DWA-M 149-3 (Klasifikacija i procjena stanja kanalizacijskih sustava) ili jednakovrijednoj preporuci, za svaki kanal izračunavaju bodovi iz CCTV inspekcije kojima se određuje prioritet rehabilitacije. Korisnik mora moći u svakom trenutku vizualizirati, selektirati i analizirati kanale prema kritičnosti stanja.

**4.1.10 ISPITIVANJE VODONEPROPUSNOSTI**

4.1.10.1 Programska oprema ima plan u koji se unose termini predviđeni za ispitivanje vodonepropusnosti pojedine sekcije kanala i objekte. Na temelju plana izrađuju se radni nalozi za redovne inspekcije.

4.1.10.2 Radni nalog može se otvoriti i za izvanredna ispitivanja vezana uz prijavu problema.

4.1.10.3 Radni nalog ima grafički prilog na kojem su numerirani svi mogući silasci pogodni za ispitivanje odabranih kanala s ucrtanim kaskadama i karakteristikama kanala.

4.1.10.4 Radni nalog ima obrazac na kojem se upisuju podaci ispitivanja.

4.1.10.5 Pored datuma ispitivanja te samog podatka o zadovoljenju ili nezadovoljenju vodonepropusnosti u bazu se upisuje podatak o metodi ispitivanja te, ovisno o metodi ispitivanja, slijedeći podaci:
 - voda - trajanje ispitivanja (min), dozvoljena i stvarna količina dodane vode (l/m2) s time da se omočeno unutarnje oplošje automatski računa i dodaje ga se u radni nalog kao ulazni podatak,
 - zrak - trajanje ispitivanja (min), ispitni tlak te stvarni i dozvoljeni pad tlaka (mbar).

4.1.10.6 Do podataka o stanju vodonepropusnosti kanala i objekata moguće je dostupati kroz prostor direktno, bez korištenja radnih naloga preko kojih se radio unos podataka. Moguće je naknadno izraditi izvještaj o stanju grupe odabranih kanala i objekata bez obzira u kojim radnim nalozima se stanje kanala ispitivalo.

4.1.10.7 Moguća je evidencija različitog stanja vodonepropusnosti na istoj kanalizacijskoj cijevi i objektu tokom vremena. Moguće je analizirati dinamiku pojave nedostataka tokom vremena.

4.1.10.8 Postoji sučelje u kojem se za vanjske izvođače ispitivanja otvaraju radni nalozi preko kojih se rezultati ispitivanja automatski upisuju na server Naručitelja.

**4.1.11 EKSPORT PODATAKA O SUSTAVU ODVODNJE ZA HIDRAULIČKO MODELIRANJE**

4.1.11.1 Programska oprema omogućava eksport podataka tehničkog i poslovnog informacijskog sustava u SWMM standardu (.inp file) ili u GIS formatu (niz odgovarajućih .shp file-ova).

4.1.11.2 Podaci o kanalima, objektima i opremi se automatski topološki ispravno upisuju u oba eksporta.

4.1.11.3 Atributni opis o kanalima, objektima i opremi izvezen eksportom u potpunosti omogućava hidrauličko modeliranje (npr. nutarnji profili cjevovoda, QH krivulje crpki, …).

4.1.11.4 Podaci iz poslovnog informacijskog sustava o potrošnji vode mogu se koristiti kao opterećenje modela u sušnom periodu.

4.1.11.5 Iz GIS-a se mogu prenijeti i podaci o slivnim površinama („subcatchments&quot;) kao čvorno opterećenje oborinskim vodama.

4.1.11.6 Izvoz sadrži i pravila o funkcioniranju opreme („rules&quot;).

4.1.11.7 Prijenos podataka zasniva se na selekciji, tj. moguće je izvesti samo odabrani dio mreže.

4.1.11.8 Rezultate hidrauličkog modeliranja (protoke i nivoe) moguće je importirati u GIS okruženje.

**4.1.12 ČIŠĆENJE KANALA**

4.1.12.1 Programska oprema omogućava izradu godišnjeg plana čišćenja.

4.1.12.2 Postoji mogućnost izdavanja radnih naloga za redovite aktivnosti čišćenja prema godišnjem planu i mogućnost izdavanja radnih naloga za izvanredna čišćenja.

4.1.12.3 Postoji mogućnost evidentiranja svih aktivnosti čišćena sa svim relevantnim podacima. Na temelju tih podataka korisnik ima mogućnost korekcije godišnjeg plana za naredni period.

4.1.12.4 Unos podataka o izvršenim radovima čišćenja kanala mora bit moguć i na terenu u mobilnom okruženju (mobilnoj aplikaciji) pa i za slučaj kad na lokacijama nema dostupa do Interneta.

4.1.12.5 Djelatniku koji je zadužen za čišćenje kanala treba poslati obavijest (notifikaciju) na mobilni uređaj u trenutku dodjeljivanja zaduženja

**4.1.13 INDIVIDUALNI SUSTAVI ZA ODVODNJU OTPADNIH VODA – EVIDENCIJA I PRAŽNJENJE**

4.1.13.1 Mogućnost vođenja prostorne evidencije septičkih jama, malih uređaja, nepropusnih sabirnih jama te ostalih rješenja privatnih sustava odvodnje.

4.1.13.2 Rješenje uključuje potpuni atributnih opis svih spomenutih objekata.

4.1.13.3 Prostorna evidencija je povezana s prostornim slojem adresa.

4.1.13.4 Za sve adrese (objekte) moguće je specificirati trenutni način rješavanja sustava odvodnje, ali i potreban način rješavanja u budućnosti.

4.1.13.5 Programska oprema izdaje radne naloge za redovna i izvanredna pražnjenja privatnih sustava odvodnje.

4.1.13.6 Postoji evidencija svih pražnjenja u smislu količina odvezenog mulja.

4.1.13.7 U softver je ugrađena mogućnost prikupljanja svih tehničkih karakteristika septičkih/sabirnih jama i uređaja za pročišćavanje zajedno sa svim uočenim nedostacima.

4.1.13.8 Unos podataka o izvršenim radovima pražnjenja privatnih sustava odvodnje mora biti moguć i na terenu u mobilnom okruženju (mobilnoj aplikaciji) pa i za slučaj kad na lokacijama nema dostupa do interneta.

4.1.13.9 Djelatniku koji je zadužen za pražnjenje treba poslati obavijest (notifikaciju) na mobilni uređaj u trenutku dodjeljivanja zaduženja.